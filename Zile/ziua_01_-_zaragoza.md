
# Ziua 1 - Zaragoza

---


Am pornit cu emoții și nehotărât, dar lucrurile au inceput sa se puna la locul lor. Primul semn bun a fost in aeroportul din Cluj, mi’era teama sa nu patesc si eu ca Lala, cand i’au tuns rucsacul ca ii atarnau legaturile. Daca nu stiati, in aeroportul din Cluj ai optiunea sa’ti infoliezi bagajul pentru 22 de lei. Exact cati lei mai aveam.

Zborul cu Wizz a fost foarte ok ca de obicei. Pilotii stiu sa aterizeze foarte lin. Au fost mici clatinaturi, asa zisele turbulente, dar stiu eu ca iar isi faceau de cap maimuticile secrete pe care le duc in cabina pilotii si le lasa sa se joace cand se plictisesc.

Am vazut avioane de vanatoare de cum am aterizat, se pare ca impart pista cu avioanele pentru pasageri. A doua surpiza faina a fost legatura buna cu centrul orasului. Un bus ieftin care a venit repede si care a oprit aproape de miezul orasului. Din bus am vazut un pic din ariditatea Aragonului. Totusi, odata ajuns in oras am observat ca temperatura e taman perfecta, nici vorba sa fie o caldura insuportabila.

Am gasit un El Corte Ingles si am dat buzna sa’mi cumpar repede o cartela de telefon. Am ales un Movistar, se pare ca sunt cei cu cea mai mare acoperire. Din pacate tanti care m’a servit nu vorbea engleza, asa ca nu am reusit sa aflu altfel decat pe pielea mea ca nu reusesc sa folosesc internetul pe mobil. Trebuia sa aflu daca ma primeste polonezul de pe Hospoality Club la el. Frustrat ca toate retelele wireless erau parolate, am decis sa’mi incerc norocul cu cei de la Vodafone. Am luat alta cartela si dupa o vreme a functionat internetul. Tocmai ce m’am prins insa ca ieri am folosit cam tot creditul pentru ca nu s’a activat optiunea de internet nelimitat. Oh well!

Am dat o tura prin Zaragoza, incercand sa aflu pe unde o sa dorm seara. Am incercat sa gasesc pe CouchSurfing alternative, dar nu mi’a iesit. Am intrat in Catedrala Pillar si am fost absolut coplesit de spatiul gigantic din interior. Cred ca ar fi putut intra inca vreo doua, trei biserici in interior. Are multe capele si chiar si un muzeu dedicat istoriei catedralei. Este formata de fapt din mai multe capele, in jur de 8, fiecare cu un stil destul de diferit. Are si cea mai mare orga pe care am vazut’o pana acum, in zona corului. Toata zona este foarte reusita, contrastand foarte frumos cu altarul din marmura alba extrem de detaliat sculptat. Foarte mult mi’a placut!

Am dat o tura prin muzeul de langa Piata Pillar, unde e o colectie Goya, mai ales desene. Am reusit sa fac cateva fotografii, pana am aflat ca nu am voie. Am fost impresionat de colectia muzeului, chiar a fost un timp bine petrecut.

Dupa m’am hotarat ca nu mai are rost sa o lungesc, asa ca m’am indreptat spre hostelul cel mai recomandat, Zaragoza. A fost foarte fain si m’am odihnit bine. M’am culcat devreme, pe la vreo 12, si m’am trezit fara probleme pe la 7.

A fost o zi buna!