In sfarsit am ajuns la inceput. E ora 10 seara si e o liniste de mormant in camera. De fapt aproape. John si Seth, cei doi americani cu care am venit de la Roncesvalles misuna prin bagaje si ii irita pe ceilalti doi locatari care incearca sa adoarma cat mai repede. Nu ma mir, la ce zi ne asteapta maine!

Mi s’a facut frica, drumul de la Pamplona pana in Roncevalles parea ca dureaza o vesnicie, plus ca tot urcam si nu se mai termina. Pentru prima data mi’am dat seama cat de departe merg. Si ma gandeam sa nu intind coarda prea tare, sa raman eu in Roncesvalles daca nu se aduna destui ca sa se umple taxiul. M’a mai speriat si un nenea cu bicicleta care stia suficienta engleza cat sa’mi spuna ca el nu ar curajul, e o portiune “strong”. Si era in forma, parea ca foloseste des bicicleta cu care a venit.

Dar cand am ajuns la biroul de primire a pelerinilor, m’am linistit ca prin minune. Erau foarte simpatici domnii francezi, se mirau ca sunt din Romania, se pare ca sunt singurul saptamana asta. Am vorbit un pic in franceza si se pare ca nu e chiar atat de ruginita pe cat imi aminteam.

Ne’am cazat la un alt hostel decat cel oficial, la care nu mai sunt locuri. Chiar daca de la biroul pelegrinilor ne’au spus ca e 10 Euro, fara mic dejun, i’am platit madamei 12. Camera e foarte ok, iar patul confortabil.

Pana sa ajung aici insa a fost o zi care a trecut cam greu. Chiar daca m’am trezit usor si devreme, am prins trenul cu un pic de emotii. Am ajuns totusi cu 20 de minute mai devreme, fara sa stiu insa cand am pornit de cat timp am nevoie. Dimineata pe malul Ebro’ului a fost superba, am inceput sa ascult podcastul “Ora de jazz” de la RFI si mi’am ales din lista “Sketches of Spain”, albumul lui Miles Davis. A fost asa de frumos, mi se parea ca viata mea a luat amploare cu soundtrackul asta in urechi.

Gara din Zaragoza m’a impresionat. A fost prima gara din cate imi amintesc care nu mi s’a parut jegoasa, ba dimpotriva. Gara e o camera imensa, fara nici o bariera vizuala intre peroane sau intre privirea ta si tavan. Nu stiu de unde au spaniolii asemenea inspiratie, dar reusesc sa dea spatiilor grandoare parca fara efort. A fost si prima gara in care mi’a fost scanat bagajul, amintindu’mi ca urmarile bombei din Madrid nu au trecut fara urme. Pe peron erau de asemenea politisti vigilenti, dar parca nici nu ai fi avut ce sa faci cu o bomba intr’un spatiu atat de aerisit, atat de larg.

In Pamplona am decis sa nu iau eu direct busul care mergea la statia de autobuze, si bine am facut. M’am plimbat agale, putin confuz, pana cand am dat de citadela si de acolo a fost simplu. Pamplona e cunoscut mai ales pentru celebra fuga din fata taurilor pe stradutele inguste din centrul vechi. Dar are multe zone foarte pitoresti. Am incercat sa surprind unele cu aparatul telefonului.

Am reusit sa’mi activez optiunea pentru internet nelimitat, singura problema e ca Vodafone ES nu are semnal inFranta. Chiar, am ajuns prima data in Franta! Si Saint Jean Pied de Port cam seamana cu satucele de’a lungul Turului Frantei! E foarte cochet aici. M’a prins frica azi ca am ajuns prea in mijlocul nicaierului, dar e asa de frumos ca am prins repede curajul la loc.Am facut o tura inainte sa ma intalnesc cu John si Seth, sa mananc si eu alaturi de ei, in jurul citadelei. Cel mai tare mi’a placut cand am vrajit o mierla, eram singur si am inceput sa’i fluier. Nu s’a speriat de mine si se tot invartea in jurul meu cu niste rame in gura. I’o fi placut ce’am avut de fluierat. Am avut un prim moment de plimbat de placere, prin natura, si m’a incarcat foarte tare de energie. Atat de tare ca a trecut ceva vreme si nu am mai gasit de mancare A, si am si eu o scoica agatata la bagaj, sa ma recunoasca lumea ca sunt pelerin. Incepe sa’mi fie draga. No, una peste alta a fost inca o zi superba.