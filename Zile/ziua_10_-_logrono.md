Azi am avut una dintre cele mai bune zile de pana acum. Am pornit pe la vreo 7 si un sfert din Los Arcos, dupa un somn bun. M’am incurcat un pic in Los Arcos, dar am gasit repede drumul. Am mers singur, chiar daca la un moment dat era un sir de vreo zece persoane in fata mea. Am mers din nou pe un teren destul de variat, am urcat si am coborat ba cu spatele, ba cu grija. Nu am avut multe pauze, decat pentru baut apa. Se pare ca trebuie sa ma hidratez la maxim ca sa’i vin de hac problemei mele de genunchi.

Am ajuns destul de usor in Viana, cu toate ca ultimii 2, 3 kilometri au fost mai dificili. Daca in majoritatea diminetii am avut parte de vreme innourata si mult vant, ultima jumatate de ora dinainte de Viana a fost insorita. Am ajuns pana la urma aproape de centru si acolo erau Andrea cu Sebastian. Au fost foarte draguti, mi’au lasat doua mesaje pe drum cu “suave”, o gluma pe care o avem noi intre noi de cand ne’a explicat Salvador cum spaniolii de pe insula vorbesc o spaniola mult mai blanda si prietenoasa. Pe cand am iesit din magazin ei deja plecasera. Eu mi’am luat o pauza de masa lunga si relaxata, cred ca am stat vreo ora in piata plina de copii de langa biserica legata cumva de Borgia. Picioarele erau un pic uzate, chiar daca am pus Compeed pe ele. Se pare ca cinci ore de mers continuu sunt totusi prea mult.

Pe drum am avut prima revelatie mai serioasa. Se pare ca degeaba caut eu raspunsuri daca nu mi’e clar care e intrebarea. Asa ca ma astept ca in perioada urmatoare sa’mi apara intrebarea. Sebastian are o groaza de intrebari si deja si’a gasit raspunsuri. Eu mai am de mers. In schimb eu am avut parte de ceva total neasteptat si extrem de placut. Coborand spre Logrono, am vazut un cuplu cu un copil care mi s’a parut ca vorbeste romana. Cand am trecut pe langa ei i’am intrebat daca vorbesc romana si am inveput sa povestim. Foarte rapid si deschis Alec m’a invitat sa stau la ei, si chiar daca initial am refuzat politicos, vazand ca nu e doar formala invitatia, mi’am zis ca trebuie sa spun da. Si ce bine am facut!

Alec, Vivi si Mario sunt o familie extrem de fericita, chiar daca nu au toate motivele sa fie asa. Mario e un baiat plin de viata si extrem de ager pentru anul lui si un pic. Mai tot timpul e cu gura pana la urechi si Vivi e extrem de relaxata in privinta lui. Copilul poate sa faca ce vrea, in sensul cel mai bun al cuvantului: mananca de pe jos, bea ulei, mananca ardei iuti, se invarte pana ameteste si pica’n fund, e un copil liber si fericit.

Dupa somnul meu de frumusete, atat de necesar dupa pranzul delicios al lui Vivi, am iesit in oras. Am reusit sa gasesc toata gasca la hostelul parohial, chiar si pe Cerasela. Se pare ca Sebastian a avut dureri super mari azi si a fost nevoit sa ajunga la spital. De acum va continua drumul doar cu multe calmante, se pare ca nu exista o solutie pentru durerea lui de muschi. Andrea a fost foarte prietenoasa si mi’a spus ca si’ar dori sa mergem impreuna o vreme pe drum. Poate o voi insoti in zilele urmatoare.

Am continuat plimbandu’ne prin oras. Logrono e renumit ca fiind capitala regiunii La Rioja, una dintre faimoasele zone de vin din Spania. De asemenea se pare ca e renumit si pentru cele peste 300 de feluri de tapas de pe cele doua stradute rivale: Laurel si San Marco (?). Tapas constau din pinchos si tintos. Pinchos sunt mici aperitive dintre cele mai diverse: de la jambon pana la langostini, fiecare bar are o specialitate unica. Tintos sunt vinurile noi, din recolta anului trecut. Inutil de precizat ca sunt super bune. Am luat o gustarica de hamun, sunca lor fabuloasa. Cand am terminat cu asta, am luat una din rat de porc. Este mult mai buna decat suna. Seara am incheiat’o in compania unor lautari romani care au cantat de la Pusca si cureaua lata si cantece maramuresene pana la Truli, truli draga. Vivi si Alec sunt o companie minunata si abia astept sa’i reintalnesc, ca o fi Bucuresti, muntii romanesti sau cei spanioli. Si ei vor sa porneasca pe Camino si sper sa aiba o experienta cel putin la fel de satisfacatoare ca si a mea. Am avut o zi de neuitat!