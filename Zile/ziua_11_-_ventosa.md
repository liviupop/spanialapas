Cu greu m’am lasat scos din casa lui Alecu&Vivi. Am avut parte de cel mai copios dejun de pana acum, m’am mocosit cu bagajul, am mai stat la povesti pana cand m’am trezit ca e ora 8. De abia pe la vreo 8 jumate am pornit totusi, cu mare speranta de revedere a noilor prieteni. Drumul care te scoate din Logrono te duce din centrul vechi spre blocurile de la perifierie si apoi intr’un parc. Care se prelungeste cu o pista luuuunga pentru alergat si biciclete. Pista asta a fost cam jumatate din drumul pana’n Ventosa, poate chiar mai mult de atat. A fost destul de usor traseul, fara mare stres pentru picioare. Dar a fost o zi tare calduroasa. Am baut peste doi litri de apa pe drum. Eram cam nehotarat daca sa merg pana in Ventosa sau pana in Nareja, cum te indemna impartirea ghidului meu. Ar fi trebuit sa merg iar peste 25 de kilometri, catre 28, 29. Chiar daca am por it tarziu, ma gandeam ca pot lua o pauza lunga, sa treaca soarele prea puternic si sa continui dupa.

Pe drum m’au deranjat putin degetele de la picioare care nu stiu ce au, dar se irita in ultimele zile. Le’am uns cu Compeed cat am putut si mi’am vazut de drum. Am observat ca pauzele imi provoaca dureri de genunchi si parca talpile ma impung. E o senzatie destul de suportabila si trece dupa o vreme. Totusi, pe ultimii kilometri pana la Ventosa am mers iar in crocsi. Pare a fi solutia cea mai buna ca sa le mai dau un ragaz picioarelor. Totusi, cand am ajuns in Ventosa mi’era foarte clar ca nu am cum sa merg mai departe, picioarele mi’erau obosite si caldura era mare. Salvador mi’a luat repede o bere si apoi am mers cu totii sa ne cazam.

Hostelul la care stam e cel mai cochet de pana acum. E foarte bine intretinut, are o terasa excelenta, toalete si dusuri foarte decente, bucatarie si internet bun. M’am simtit foarte bine, eram din nou cu totii in acelasi loc. La un moment dat am iesit cu Salvador afara si am stat un pic la povesti in spaniola/engleza noastra de baza. Sa fi foat vreo zece minute poate, dar am stat la soare. Am simtit ca mi se face rau si m’am indreptat spre toaleta. M’am pus usurel langa, crezand ca’mi va fi rau. Doar ca dintr’o data m’am simtit coplesit de multe multe ganduri profunde care’mi cereau toate atentia in acelasi timp si in momentul urmator m’am trezit cu Salvador speriat, udandu’ma.

Se pare ca am lesinat pentru vreo 2,3 minute. Mie mi s’a parut o clipa doar. Am devenit constient destul de rapid, dar eram tare slabit. M’am asezat in pat cu picioarele ridicate si am inceput sa beau apa cu tableta efervescenta de la Sebastian. Dupa ce am mai mancat niste ciocolata si niste energizant, mi’a revenit culoarea in obraji. In sfarsit toata lumea a rasuflat usurata. Cred ca Salvador a fost cel mai afectat, eram cu el inainte si el m’a gasit cazut in baie.

Cat timp eu am stat cuminte, ei au facut de mancare si au pus la spalat haine, inghesuindu’le si pe ale mele in masina de spalat. Am fost foarte impresionat de grija cu care m’au tratat si eficienta lor. Restul dupa amiezii l’am petrecut vorbind cu cei de acasa, relaxandu’ma pe terasa, fara sa ma srresez de loc. Seara a venit repede si la ora 10 multi erau adormiti deja, chiar daca era inca lumina afara. Caldura ne’a cam afectat pe toti. Clar trebuie sa pornesc mult mao devreme de acum incolo. Nu’mi mai doresc dupa amiezi cu surprize.