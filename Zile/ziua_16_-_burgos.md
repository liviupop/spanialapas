Cea mai proasta decizie pe care am luat’o pana acum a fost sa ma pornesc dimineata la 4 jumate la drum. Poate nu ar fi fost o idee atat de proasta daca as fi fost in meseta, dar la 900 de metri altitudine e inca frig dimineata. Foarte frig. Salvador s’a pornit si el cu mine si l’am convins sa mergem fara lanterne, luna lumina suficient cat sa ne vedem clar umbrele si drumul. Am mers asa cam o ora jumatate, am trecut de Aeges si de Atapuerca, unul din cele trei monumente UNESCO din zona Burgosului. Aici se pare ca s’au gasit cele mai vechi urme umane de pe teritoriul Europei.

Dupa Atapuerca eram cam infrigurati si tot incercam sa gasim un bar sau un automat de cafea ca sa ne incalzim. Era cam ora 6 si nu ne venea sa facem pauza, nu numai ca nu prea aveam unde, dar ne’ar fi prins si mai tare frigul. Asa ca am continuat sa mergem injurand soarele care se lasa asteptat mai mult decat o femeie. Soarele mult dorit a venit intr’un final, i’am aratat fundul si dupa putina vreme ne’am incalzit pe bune intr’un bar. Eu am avut nevoie de vreo doua ceaiuri. Am stat cam o ora, eram la 10 kilometri de Burgos.

In bar am dat de Emilly, care arata ca un personaj de poveste cu batul ei butucanos din padure. Am continuat sa mergem spre Burgos, mai incalziti, dar plictisiti de moarte de zona comerciala/industriala de dinaintea orasului. Eu ma tot plangeam si pufaiam ca nu ajungem o data, desi era de abia ora 9 jumate. De plictiseala am inceput sa facem semn tirurilor, ca sa ne claxoneze. E foarte distractiv sa faci asta cand mergi plictisit pe langa strada. In fine, am ajuns la hostelul municipal si ne’am uitat la alternative.

Era un hostel parohial aparent destul de aproape, asa ca am intrebat de el si l’am aflat tare usor. Foarte micut, cu doar 20 de paturi, prima impresie era ca am ajuns intr’o gradinita. Foarte prietenos si acesta, m’a lasat sa dorm vreo doua ore. Dupa ce am fost la cumparaturi si am luat platanos, banane din Canaria, foarte aromate. Dupa ce m’am trezit am mers in turul gratuit pentru pelerini si am vizitat catedrala din Burgos, foarte impresionanta, al doilea monument listat UNESCO. Al treilea este Camino Santiago. Apoi am continuat sa vedem si alte monumente din oras, dar nu am mai reusit sa fiu atent.

Seara a fost destul de linistita, cu toate ca e mare sarbatoare in oras, e Sfantul Ioan Botezatorul. Vor fi si focuri de artificii, dar cum se inchide la 10 jumate hostelul, noi nu putem participa. Nu’i mare bai, eu mi’am incarcat bateriile povestind cu prietenii de acasa.