M’am trezit tarziu si Salvador si Sebastian erau plecati deja. Salvador a plecat acasa, ii era prea dor de familie si trebuie sa inceapa munca in cateva zile. Cu Sebastian probabil ma voi mai intalni dupa o vreme. Am fost cam abatut toata ziua, de dimineata ma simteam singur si stingher. Asa ca in momentul in care Michael m’a invitat in gluma sa’l ajut, eu am luat’o’n serios. Am curatat sala de mese, am maturat un pic si apoi am mancat impreuna. Erau foarte impresionati ca i’am ajutat.

Dupa ce am terminat, pe la vreo 10, 11, am plecat in oras. Am vrut sa vizitez muzee, sa fiu turist. Si am reusit. Timp de vreo 2 ore am vizitat muzeul de istorie al Castiliei si Leonului, fara nici o graba. A fost dragut, cu o istorie foarte bogata si bine pusa in valoare. Apoi am cautat destul de mult muzeul de arta contemporana, iar pe cand am ajuns acolo mi’a ramas doar o ora pentru vizitat. Oricum nu as fi avut nevoie de mai mult. Pe la 4 cand am ajuns inapoi, Michael tocmai o primea pe Elena din Sibiu/Bucuresti. M’am bucurat, imi era dor sa vorbesc in romana. Am povestit doar putin, eu am facut dus si mi’am spalat hainele. Restul dupaamiezii m’am plictisit. Seara a fost un pic mai bine. De maine pornesc iar la drum.