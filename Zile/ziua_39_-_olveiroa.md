
# Ziua 39 - Olveiroa



---

Cumva cumva mi’a mai trecut senzatia de sfarseala si am reusit sa ma trezesc destul de devreme. Pe la ora 8 eram pe drum. Dar am avut parte de un drum lung, mult mai lung decat de obicei. Problema mea a fost ca fiind duminica, am avut vreo 2 kilograme de fructe in plus in spate, asa a m’am miscat mai incet. Totusi, am reusit sa ajung la destinatie, dupa multe pauze de mure. In mare parte a drumului am mers singur, cu plantatie de eucalipt intr’o parte a drumului, pini in cealalta. Nu ma puteam plange de peisaj.

Am ajuns cam pe la 5 la hostelul municipal si mai erau doua paturi libere. Mi’am trantit geanta pe unul dintre ei si apoi am stat la povesti cu Linda, care era foarte bucuroasa sa ma vada. Ea, Christie si Andre ajunsesera pe la ora 1 si de atunci tot beau. Era tare povesteata si bine dispusa. Apoi am vorbit putin cu un cuplu de maghiari din camera, care veneau de pe Camino Potruges, erau simpatici. In fine, am baut si eu un pic de vin si am mers la somn, inca nerecuperat complet.